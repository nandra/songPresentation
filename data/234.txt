
Vzdajme chválu, česť 
i slávu Ježišovi sladkému, ohlasujme 
lásku jeho Srdca svetu 
celému. [:Ono za nás 
neváhalo bolestnú smrť 
podstúpiť a tak nás od smrti večnej milostivo vykúpiť.:] 

V plamennom sa mori topí, čo zaiste znamená, že v tom Srdci vždy prebýva k ľuďom láska plamenná. [:Ohňom lásky chce zapáliť srdcia naše studené, aby v nich čnosť prebývala a žiadosti vznešené.:] 

Kríž ho zdobí a tŕňový
veniec ho korunuje, čnosti nám tak odporúča, ktoré najviac miluje. [:Ó predrahé Srdce Pána, vzor tichosti, pokory, daj nech radi pretrpíme bolesti a priekory.:] 

Rana Srdca Ježišovho
nebo nám otvorila a volá na dušu vernú: »Poď, nevesta rozmilá! [:Boje samé máš vo svete, tu je sladkosť pokoja, tu je milo
odpočívať, tu sa
rany zahoja.«:] 

»Potrp málo, bojuj stále, sleduj Syna Božieho, po krížovej ceste kráčaj hor' do mesta svätého«
[:Príde doba, keď sa
márnosť sveta nášho
pominie a na Srdci Pána
svojho duša verná spočinie.:] 