
Milosťou božou zdobená, 
ó Mária, Matka milá, Kráľovna svätých presvätá, Panna čistá, spanilá!
Ach, pros za nás, Matka, ty lásky zdroj, zachráň od zlého nás, vždy pri nás stoj. Mária, Mária, vypros nám milosť u Syna.

Od večnosti si zvolená za Matičku Spasiteľa a v raji už zasľúbená, 
od Otca Stvoriteľa.
Ach, pros za nás, Matka, ty lásky zdroj, zachráň od zlého nás, vždy pri nás stoj. Mária, Mária, vypros nám milosť u Syna.

Matička naša, stoj pri nás, Syna svojho pros vždy za nás; prijmi nás v láske pod svoj štít, pod ním stále daj nám žiť.
Ach, pros za nás, Matka, ty lásky zdroj, zachráň od zlého nás, vždy pri nás stoj. Mária, Mária, vypros nám milosť u Syna.












Vrúcne my teba vzývame, ty tróniš v nebeskej ríši a istú nádej chováme, 
že tvoj Syn ťa vyslyší.
Ach, pros za nás, Matka, ty lásky zdroj, zachráň od zlého nás, vždy pri nás stoj. Mária, Mária, vypros nám milosť u Syna.



