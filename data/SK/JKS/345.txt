
Matka lásky 
a milosti,  oslávená na výsosti, ktorá tešíš svoje dietky, vyslyš naše prosby všetky. Pros, Mária, vždy za nás u Boha a ochráň nás!

Zhliadni na nás 
v biede mnohých, 
na hriešnikov preúbohých, keď sa k tebe utiekame a ružencom ťa vzývame. Pros, Mária, vždy  za nás 
u Boha a ochráň nás!

Matka, tvoje dni radosti, tvoje bôle a žalosti, tvoju slávu spomíname, keď ruženec odriekame. Pros, Mária, vždy za nás u Boha a ochráň nás! 


U Boha nám žiadaj milosť, nepriateľskú prekonaj zlosť, bludy temna a pohanstva odvracaj vždy od kresťanstva.
Pros, Mária, vždy za nás u Boha a ochráň nás!

Veď nás, Matka, 
do radosti, vytrvania daj  v ťažkosti: teba chceme nasledovať, tebe slávu prespevovať.
Pros, Mária, vždy za nás u Boha a ochráň nás!

