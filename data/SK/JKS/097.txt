
Z Panny Pán Ježiš
je narodený,
v jasliach na slame
je položený;
plienkami Matka
ho obvinula;
»Búvaj, Synáčku!«
jemu spievala. 

Z života Panny
najčistejšieho,
z rodu veľkého
a kráľovského,
ktorému meno
Spasiteľ silný,
celého sveta
Boh neomylný. 

V chudobe on sa
na svet narodil,
biednym sa sluhom
ľudským učinil;
hospody nemá
Dieťa prekrásne, 
miesto kolísky
má biedne jasle. 

Pod bočky, hlavu,
perín nemali,
jasle mu slamou,
senom vystlali;
oslík a vôl ho
dychom zohrieva,
anjelov zbor mu
s pastiermi spieva. 

Nuž my tu všetci
k nemu spiechajme;
kľaknime k jasliam, 
takto vzdychajme;
Spanilý, drahý
Ježiško milý,
prišli sme k tebe,
by sme ťa ctili! 