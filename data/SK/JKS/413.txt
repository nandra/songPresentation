
Pôjdem v tejto chvíli 
šťastnej k čistej Ľalii,
k ružencovej a prekrás-
nej Panne Márii. Volať 
budem: »Zdravas'«, 
Mária, pros za nás, 
ružencová Matka Božia,
oroduj za nás!

Zázraky a milosť tvoja,
Rodička Božia, v tomto milom pútnom mieste radosti množia. Volať budem: »Zdravas'«,
Mária, pros za nás, 
ružencová Matka Božia,
oroduj za nás!

Zatvrdlivci bez potechy, preč odchádzajú, ale teba milujúci vrúcne volajú. Volať budem: »Zdravas'«,
Mária, pros za nás, ružencová Matka Božia,
oroduj za nás!

Duša moja v krehkom tele dnes sa raduje, moje srdce v slabom tele k tebe putuje. Volať budem: »Zdravas'«,
Mária, pros za nás, 
ružencová Matka Božia,
oroduj za nás!

Ty si svojim Matka milá,
číra dobrota,
radosť, rozkoš ušľachtilá,
sladkosť života. 
Volať budem: »Zdravas'«,
Mária, pros za nás, 
ružencová Matka Božia,
oroduj za nás!

Ty si svojim Pomocnica
v biede, v úzkosti,
ty si istá Prostrednica
božej pomoci. 
Volať budem: »Zdravas'«,
Mária, pros za nás, 
ružencová Matka Božia,
oroduj za nás!

Ty si v žiali potešenie,
v boli úľava,
v slabosti si posilnenie,
v boji oslava. 
Volať budem: »Zdravas'«,
Mária, pros za nás, 
ružencová Matka Božia,
oroduj za nás!

Útočište pre hriešnikov
ty si bezpečné
ty počuješ nešťastníkov
vzdychy srdečné. 
Volať budem: »Zdravas'«,
Mária, pros za nás, 
ružencová Matka Božia,
oroduj za nás! 

Keď posledný nám nastane
boj pre nebesá,
vrúcne vtedy k Panne mocnej
utiekajme sa. 
Volať budem: »Zdravas'«,
Mária, pros za nás, 
ružencová Matka Božia,
oroduj za nás!

Teraz ešte, zakiaľ žijem,
Matička moja,
chcem pokorne
v protivenstvách
trpieť pre teba.
Pros milosť u Boha,
ktorá hriechy zdolá
a dá, aby moja vina
zotretá bola. 

Pros, Matka, u Boha milosť,
by nás požehnal,
odpustil nám naše viny
a zdravia nám dal.
Ochraňuj nám pole,
chlebodarné role,
by sme žili odovzdaní
do božej vôle. 

Nebojím sa nepriateľov,
keď ja teba mám,
zhliadni na nás,
Dobrotivá,
vypros milosť nám.
Chváliť ťa vždy budem,
ani neprestanem,
v tebe chcem žiť,
v tebe umrieť,
Mária! Amen.