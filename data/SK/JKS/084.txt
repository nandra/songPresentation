
Spievaj a jasaj, zem celá! Chváľme svojho Spasiteľa, Jezu Krista narodenie a verných potešenie. 

Stala sa divná premena, hla, noc na deň je zmenená; nebo celé zaspievalo, radostne zaplesalo. 

Prišli aj králi z východu, klaňali sa jeho rodu, klaňajme sa i my jemu, Pánu a Bohu svojmu! 

Pohani tak ho uctili, k zemi sa mu poklonili a dary mu darovali, chválu i česť mu vzdali. 

Pre svoje, Kriste, zrodenie daj nám hriechov odpustenie; daj nám v dobrom zotrvanie, po smrti oslávenie. 