
Svetlo svetu dnes nastalo, Pán Boh s nami je: Kristus Ježiš, narodený z Panny Márie. Jemu spievajme, chválu, česť vzdajme. [:Ó, Dieťatko, Pacholiatko, všetci spievajme!:] 

Anjel volá, chváliac Boha, pokoj zvestuje: Nebojte sa, pastuškovia, nám oznamuje. Láska Ježiša, láska najvyššia! [:My ťa ctíme, velebíme, obeť najmilšia:] 

Sem pristúpme s čistým srdcom, nohy ľúbajme; spomôž, Matka, od Dieťatka lásku žiadame. Pane náš milý, prišlý v tej chvíli [:daj nám radosť, svoju milosť, Kriste spanilý.:] 

Poďte ku mne, pastuškovia, volá z jasličiek; volá k sebe ľud svoj verný drahý Ježišek. Tu sa klaňajme, na tvár padajme, [:ó Ježišku, drahý kvietku, všetci tvoji sme.:] 