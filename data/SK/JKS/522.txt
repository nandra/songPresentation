K nebesiam dnes 
zaleť pieseň, 
ta, kde tróni Mária, vyžaluj jej svoju tieseň, poteší ťa, Spanilá. A či bolo počuť kedy, že by pomôcť nechcela? 
Pros a zľaví tvoje biedy, poteší ťa docela. /: Mária, ó Matička, 
Krista Pána Rodička, ustavičnou pomocou, 
potešuj nás 
dňom, nocou! :/

Syn tvoj drahý, prv než skonal, keď ho súžil smrtný znoj, k tebe, Matka, z kríža zvolal: Žena, pozri, hľa syn tvoj! Splňže žiadosť svojmu Synu, láskou matky ochotnou  
a od zlého chráň nás činu , buď nám Matkou starostnou. 
/: Mária, ó Matička, 
Krista Pána Rodička, ustavičnou pomocou, 
potešuj nás 
dňom, nocou! :/

Koľko duší zlobou pekla hynie v srdciach ľadových, pre ktoré tak darmo tiekla drahá krv z rán Kristových. Zastaň svojich kleslých synov, nenechaj ich zahynúť, 
pomôž sa im vymôcť 
z hriechov, ráč ich 
k sebe privinúť. 
/: Mária, ó Matička, 
Krista Pána Rodička, ustavičnou pomocou, 
potešuj nás 
dňom, nocou! :/