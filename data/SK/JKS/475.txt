
Vysloboď od smrti večnej mňa, ó, Pane, keď hrozný, strastný ten deň súdu nastane! Keď nebesia i zem budú sa triasť a chvieť, ty prídeš k nám v ten deň, bys´ súdil tento svet.

Vesmír sa zachveje, strach, hrôza nastane, keď prídeš v nádhere súdiť nás, ó, Pane.! Keď nebesia i zem budú sa triasť a chvieť, ty prídeš k nám v ten deň, bys´ súdil tento svet.


Deň tento, deň hnevu, deň biedy, úzkosti, deň hrôzy a plný najväčšej trpkosti. Keď nebesia i zem budú sa triasť a chvieť, ty prídeš k nám v ten deň, bys´ súdil tento svet.


Daj, Pane, pokojné im odpočívanie a na veky večné v nebi prebývanie. Pred tvojím trónom nech večne sa radujú a teba naveky spevmi oslavujú!