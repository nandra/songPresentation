
Slávna Matka Spasiteľa,
hviezda morská putujúcich,
brána nebies otvorená
buď pomocou padajúcich.

Zastaň nás, ó, milostivá,
veď keď si ty porodila,
svojho Boha, Stvoriteľa,
príroda sa zadivila.


Matka, ty si pred pôrodom
i po ňom vždy panna bola;
oroduj vždy za nás hriešnych
tam, u nášho Spasiteľa.


Do Vianoc:
Kňaz: Anjel Pána zvestoval Panne Márii.
Ľud: A ona počala z Ducha Svätého.

Po Vianociach:
Kňaz: Po pôrode si, Panna, nepoškvrnená ostala.
Ľud: Rodička Božia, oroduj za nás.