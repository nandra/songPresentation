
Zaleť piesňou každá duša k ružencovej Matičke, nech sa
v našich srdciach  rušia city verné i sladké. Počuj prosby spievajúcich, k tebe, Matka putujúcich! 
/: Ó Mária, Matka Božia, oroduj za nás! :/

Ty si naša pevná nádej, v žiaľoch si potešenie, úctou našou nepohrdni, viera k tebe nás ženie. Počuj prosby spievajúcich, k tebe, Matka putujúcich!
/: Ó Mária, Matka Božia, oroduj za nás! :/

Vypros pre nás milosť Božiu, hriešnym ľútosť, posilu, všetkým Božie požehnanie, ochraňuj nám vlasť milú! Počuj prosby spievajúcich, k tebe, Matka putujúcich!
/: Ó Mária, Matka Božia, oroduj za nás! :/





