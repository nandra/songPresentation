
V žiare prejasnej
Gabriel zvestoval
Márii krásnej,
keď ju pozdravoval;
požehnanou
ju menoval. 

Dcéra nebeská 
hlavu naklonila,
radosť anjelská
v duši jej zvonila,
diablova moc sa
zlomila. 

Nebeské svetlo
na Máriu Pannu
z výsosti zlietlo
večné požehnanú;
život dala
Kristu Pánu. 

Spasiteľ milý
ktorý svet zachráni,
príde v tej chvíli,
srdcia nám obdarí
láskou
večnou v milovaní. 

Zostúpil z neba
k hriešnemu človeku,
ponížil seba
a dal nám potechu,
by sňal vinu
z nás odvekú. 