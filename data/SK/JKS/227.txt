Daruj, ó Ježiš, srdce mne, chcem teba milovať, 
moje bez tvojho je mŕtve, nemôže lásky mať. 
Za nič ja svoje srdce mám, 
keď Ježiša svojho nemám,
v Sviatosti skrytého 
a Boha živého.
Ktorého more, zem celá nemôže obsiahnuť, 
v Sviatosti sa nám ukrýva, srdcia chce pritiahnuť.  
Pritiahni srdce aj moje 
z márnosti sveta 
ku sebe, duše mojej 
pravý, ty Lekár láskavý.
V Oltárnej tejto Sviatosti krv, telo sú živé, Bohočloveka vlastnosti 
sú tu opravdivé. 
Hoc´ nevidíme, veríme, prijímame, čo si ctíme: Krista sväté telo 
a pravú krv jeho.
Ó Ježiš môj, z dôvernosti 
v teba nádej skladám, žiadúci božských milostí 
k tvojim nohám padám. 
Si anjelov potešenie, srdciam našim 
osvieženie, 
duší strážca istý, 
z hriechov ich očistí!
Ty, Otca odblesk a svätosť, ó Ježišu Kriste, 
ty dušiam našim 
si radosť, spasenie nám isté. Daj by nám 
srdcia zranené 
tebou boli vyhojené, 
Lekáru najsladší, 
ty, poklad najväčší.
Ó, Ježišu, tebe v Sviatosti vrúcne sa klaniame, 
čuj naše vrelé žiadosti, ktoré tu skladáme. Prosíme ťa, ochraňuj nás, odvráť mor, vojnu, 
hlad od nás, daj šťastné skonanie a večné spasenie. 