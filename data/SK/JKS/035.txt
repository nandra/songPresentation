
Anjel Pána pastierom
oznamuje radosť a novinu
prevzácnu dáva im
na známosť: nebojte sa,
bratkovia, prišla chvíľa
Pánova; narodil sa sveta Pán
v meste Betleheme,
obvinutý plienkami
na voňavom sene.
[:Tam Dieťatko nájdete
veľmi biedne odeté.:] 

Pastieri sú jasnosťou
veľmi osvietení
a videním anjelským
veľmi pomätení.
Lež anjel ich potešil
a takto im hovoril:
Prídete do Betléma
uvidíte Dieťa, to je z Panny
zrodený Pán celého sveta.
[:Do jasličiek vložený,
Vykupiteľ túžený.:] 

Aj ty drahý kresťane, 
kľakni na kolena,
keď ti v duši zazvoní
sláva jeho mena
tu je Boh tvoj v Dieťati,
on ti život navráti.
Všetci sa mu klaňajme,
plesaj človek každý,
na svet prišiel Syn Boží, by bol
s nami navždy.
[:Vitaj božský Spasiteľ,
ty náš život, ty náš cieľ.:] 