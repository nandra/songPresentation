

Oslavujme hviezdy jasné:
Cyrila a Metoda,
tieto zhora svetlá krásne
slovenského národa.
[:Vrúcne zaznej v národe
jediný všetkých hlas:
[: Ó svätý Cyril i Metod,
orodujte za nás:]

Otcom našim
Pána Krista
s prácou veľkou hlásali
aby sa tak dozaista
k sláve večnej dostali.
[:Vrúcne zaznej v národe
jediný všetkých hlas:
[: Ó svätý Cyril i Metod,
orodujte za nás:]

Ako verní pastierovia
pásli stáda Pánove,
odrážali jak strážcovia
všetky klamy diablove.
[: Vrúcne zaznej v národe
jediný všetkých hlas:
[:Ó svätý Cyril i Metod,
orodujte za nás:]

Ako sviece pravovzorné
svetlom pravdy svietili,
srdcia čisté a pokorné
k láske Božej vznietili.
Vrúcne zaznej v národe
jediný všetkých hlas:
[:Ó svätý Cyril i Metod,
orodujte za nás:]