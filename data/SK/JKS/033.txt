Zdravas, Mária, krásna, 
nad všetko stvorenie, 
jak dennica si jasná, 
nám si potešenie. 
Boh Syn ťa vyvolil, 
bys´ jeho Matkou bola, 
Duch Svätý zaclonil.
Bez hriechu si počatá, Panna, dedičného, 
jak Eva nezajatá, 
od hada zvodného. 
Syn tvoj ťa obránil v počatí, 
v narodení, od hriechu zachránil.
Od Otca nebeského 
ťa anjel pozdravil a že sa 
z lona tvojho Syn zrodí, 
ti zjavil, že bude človekom skrz Ducha zatienenie, 
jak zjavil pred vekom.
Hľaď na nás v láskavosti, vyslyš Gabriela, 
vyvedieš svet z temnosti, splodíš Spasiteľa, 
nestratíš panenstvo, 
z teba bez porušenia 
prijme človečenstvo.