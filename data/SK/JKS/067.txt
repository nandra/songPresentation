
Panna čistá
dnes Ježiša Krista
nám porodila,
do jasieľ ho,
Boha najvyššieho,
pekne vložila.
»Búvaj, moje Dieťa,
búvaj, krásne kvieťa!«
tak mu spievala,
v ňom sa kochala. 

A preto mu,
dnes narodenému,
i my spievame;
slávny deň ten
narodenia jeho
vrúcne vítajme,
Otcu nebeskému
k nám preláskavému
za dar ďakujme
a sa radujme. 

On z milosti
z nebeskej výsosti
svojho Syna dal,
by z hriešneho,
sveta nešťastného
hriech a vinu sňal.
Preto od mladosti
nemal blaženosti,
ani radosti Kristus
v časnosti. 

Čo prorokmi
pred mnohými rokmi
bolo písané,
to sa stalo:
Slovo telo vzalo,
preto plesáme.
Radujme sa preto
udalosti tejto, nech znie
spev nový Spasiteľovi. 

Vítame ťa,
sväté, božské Dieťa,
krásne, spanilé;
nesieš skvostné
chvíle preradostné,
Dieťa premilé.
Tvoje narodenie
nesie vykúpenie,
buď Spasiteľom 
svojim ctiteľom. 