
Panna, teba uctievame, Matka škapuliarska!
O pomoc teba žiadame, Patrónka  Slovenska! Stoj vždy pri nás, neopusť nás, čuj každý čas národa hlas, milého Ježiša upros za nás!

Sto ráz ťa pozdravujeme, Matka škapuliarska! Tisíc ráz ťa velebíme, Patrónka Slovenska! 
Stoj vždy pri nás, neopusť nás, čuj každý čas národa hlas, milého Ježiša upros za nás!

Ach, vyslyš nás v tomto chráme, Matka škapuliarska! 
Daj pomoc, v čom ťa žiadame, Patrónka.
Stoj vždy pri nás, neopusť nás, čuj každý čas národa hlas, milého Ježiša upros za nás!

Pomôž nám v našej chudobe, Matka škapuliarska! Prosíme ťa v každej dobe; Patrónka Slovenska!
Stoj vždy pri nás, neopusť nás, čuj každý čas národa hlas; milého Ježiša upros za nás

Vypros, by sme žili v čnosti, Matka škapuliarska! Vypros nám Božej milosti, Patrónka Slovenska! 
Stoj vždy pri nás, neopusť nás, čuj každý čas národa hlas, milého Ježiša upros za nás!

