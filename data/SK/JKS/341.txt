
Kvetom si, ó Matka Božia, tebou svitla nádej istá; a kým kvety vädnú, padnú, tys´ ľalia večne čistá.

Hviezdou si, 
ó Matka Božia ty si Svetlo večné niesla; a kým hviezda padne, hasne, len tys´ nikdy nepoklesla.

Zorou si, ó Matka Božia, hviezdy blednú ti pred tvárou; a kým zora slnkom hynie, čnosti tvoje skvú sa žiarou. 

Slnkom si, ó Matka Božia, bez neho je srdce chladné;
a kým slnko raz vyhasne svit tvoj nikdy nezapadne.


