
Anjel Gabriel,
ako Pán Boh chcel,
z neba koná cestu
k Panne Márii,
k Nazaretu mestu. 

Posolstvo nesie
pri veľkom plese,
k Panne pristupuje
a ju v pokore
takto pozdravuje: 

»Zdravas', Mária
čistá ľalia,
vzor si všetkých
čností;
anjel zjavuje,
žes' plná milosti. 

Nad matky iné
tebe jedine
česť a prednosť
daná;
medzi ženami
ty si požehnaná.

Čujúc to Panna,
je naľakaná
a sa vypytuje:
»Jak to môže byť,
čo anjel zvestuje?« 

Anjel zdesenej
Panenke ctenej
odpovedal na to:
»Nadprirodzene
stane sa vec táto. 

V tebe utvorí
ten plod Duch Boží,
stúpi v teba z neba;
Syn Boží bude,
čo sa zrodí z teba.« 