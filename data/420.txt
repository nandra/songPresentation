
Rozliehaj sa tvoja sláva nebom, svetom, česť
a chvála, Jozef, čos´ bol čistej Panne 
z neba daný ku ochrane.

Syna Pána verne chrániš,
do Egypta sa  s ním strániš; hľadáš v chráme strateného, nájdeš Syna premilého.
 

Iní v tomto svete márnom túžili za nebies stanom; 
ty podobný nebešťanom, 
žiješ už na zemi 
s Pánom.

Pre zásluhy Jozefove odpusť naše chyby, Bože, by sme prišli 
v nebo k tebe, 
k večnej sláve 
a velebe.



