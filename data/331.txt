
Bez prestania nám žiari 
Panna, výkvet duchovný
vychvaľujme dary jej neba, 
zeme Kráľovnej. S citom 
radostným, spevom slávnost-
ným chceme ospievať a 
zvelebovať teba, Matka 
premilá, ó Panenka Mária.

Ku Márii spiechajme,  
vrúcne ju uctievajme, ku nej 
sa utiekajme, o pomoc ju 
žiadajme; by Mať premilá 
nám vyprosila lásku 
z výsosti, poklad milosti, 
dary Ducha Svätého, k nám vždy dobrotivého.

Buď od nás vždy uctená,
Panna nepoškvrnená, Matka božej milosti a potecha  
v žalosti. Panna prekrásna,
hviezda prejasná, nebies Kráľovná, ruža duchovná,
ty si brána do neba,
spoliehame na teba.

Zrkadlo si čistoty, plná božej 
dobroty: ty si zdravie 
nemocných, pomocnica 
chudobných, prameň 
sladkosti, čistej radosti,
biela ľalia, Panna Mária,
krásna ruža rumenná,
v raji božom štepená.

Milosť všetkým rozdávaš,
milujúcim pomáhaš, svojich
verných ctiteľov vždycky verne zastávaš; Panna presvätá, na čnosť bohatá, mesiac prečistý v biede liek istý, pros vždy za nás u Syna, ó Matička spanilá!

Dcéra Otca večného,
Matka Syna Božieho
najmilšia si Nevesta
Boha Ducha Svätého:
rajská záhrada,
sladká náhrada
zemských nerestí,
liek si v bolesti,
ruža lásky v rozkvete,
jediná si na svete. 