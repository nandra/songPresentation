
A včera zvečera
z nebeského dvora
[:poslaná je novina
Panna rodí Syna.:] 

Ježiška milého,
Mesiáša cteného,
[:ktorého vyhlásili,
proroci sľúbili.:] 

V Betleme
v jasličkách,
ovinutý v plienkach,
[:tam leží ten Mesiáš,
on je pravý
Boh náš.:] 

Ježiš sa usmieva,
Matka ho odieva
[:a hneď vedľa
jasličiek stojí
vôl, oslíček.:] 

Na neho dýchajú,
jeho zahrievajú
[:pastieri mu
spievajú, piesne
krásne hrajú.:] 

Nebeská veleba
poslaná je z neba:
[:v jasliach
je položený dávno
prisľúbený.:] 

My teda chválime,
česť, chválu
vzdávame;
[:odpusť naše
nám viny,
Kriste ponížený.:] 