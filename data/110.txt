
Herodes, kráľu ukrutný, čo sa bojíš, že Kráľ prišiel? Ten trónu ťa nepozbaví, čo tróny dáva večité. 

Traja králi od Východu za hviezdou jasnou spiechajú, svetielkom Svetlo hľadajú a Bohu dary dávajú. 

Do kúpeľa, hľa, čistého, Baránok Boží vstupuje, od hriechov, ktorých sám nemá nás krstom svojím obmyje. 

Zázračnú vec to vidíme: voda sa mení na víno, na vyšší rozkaz podstatu, tak premenuje odrazu. 

Nech ti je sláva Ježišu, čo si sa zjavil dnes svetu, i Otcu s Duchom presvätým buď sláva, chvála naveky! 