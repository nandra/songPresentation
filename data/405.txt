
Tie šaštínske zvony
k sebe nás volajú,
Patrónke Slovenska
poklonu vzdávajú.
Sedembolestná Panna
Mária, tebe Slovenská
spieva krajina:
Tisíc ráz buď »Zdravas'«,
oroduj vždy za nás! 

Radostná chvíľa nám,
vždy vtedy nastáva,
keď Matka Šaštínska
zvonmi nás zvoláva.
Poďme, rodáci,
ženy a panny milostivý
chrám tu je pred nami.
Radostne spievajme,
Máriu vítajme. 

Šaštínsky chrám vzácnou
zdobený je perlou;
Patrónka Slovenska
tu si tróni s berlou.
Matka premilá nášho
národa, oroduj za nás
u svojho Syna! 
Národ ťa zve, volá, 
vypros mu pokoja! 

Vy" šaštínske zvony,
hlaholte slávnostne,
nech sa váš zvučný hlas
Slovenskom roznesie.
Zaznej radosťou
každá dedina,
slávou zajasaj
celá krajina!
Slovenský národ náš
ochraňuj v každý čas! 