
Lurdská hviezda 
prekrásna, Panna Mária,
ty si našej duše vždy túžba jediná. K tebe sa my utiekame, Matka Božia, uslyš nás! Tvoja moc je slávená, lebos' blahoslavená, lurdská hviezda prekrásna, Panna Mária!

Ty si slávy koruna, 
Matka vznešená, nad zbor svätých v nebesiach si povýšená. Ty vymáhaš naše prosby, pomoc dávaš v každý čas, 
lebo ty si jediná Matka premilostivá, lurdská hviezda prekrásna, 
Panna Mária!

My žijeme v nádeji, Blahoslavená, že nás k sebe privinieš, Matka Kristova! Lebo každý, kto ťa vzýva, je tebou potešený; ty si láska úprimná, milosťou naplnená, lurdská hviezda atď. 

Neopúšťaj nás v kríži, v našom trápení, teba, Matka, prosíme my zarmútení! Život svoj si polepšíme, milosť svätú keď nám dáš. K tebe sa utiekame, teba vrúcne vzývame, lurdská hviezda atď. 

Nádej, lásku, úprimnosť v sebe vzbudíme, keď na krásnu tvár tvoju zbožne hľadíme. Ty si verná Matka naša, ktorá k sebe voláš nás. Láskavo nás požehnaj, pod ochranu prijímaj, lurdská hviezda atď. 