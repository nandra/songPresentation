
Dnes sa stalo,
prihodilo z divnej
božej moci:
Panna čistá Jezu Krista
porodila v noci.
[:V chladnej maštali
jemu postlali, tak to milé
a spanilé Dieťa schovali.:] 

Pána zeme v Betleheme
ešte nepoznali
a hospodu ku pôrodu
Márii nedali.
[:Preto predivná,
Panna nevinná,
Bohu milá porodila
v stajni nám Syna.:] 

Anjeli a nebešťania na nebi spievali: »Sláva Bohu, pokoj ľuďom!« radostné volali. 
[:Zvieratká nemé k jasliam sklonené svojou parou zohrievajú Dieťa milené.:] 

Náhlili sa, pokľakali pastuškovia k nemu, čo len mali, to mu dali, Pánu najvyššiemu. 
[:Dary skladali, obetovali, veľmi vďačne a srdečné prespevovali.:] 

Prijmi od nás. Pane, v ten Čas naše dary malé, tu skladáme, čo len máme, k tvojej cti a chvále. 
[:Náš Spasiteľu, Vykupiteľu, ráč z milosti po časnosti dať nám radosti.:] 