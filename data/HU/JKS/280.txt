
Ó vitaj, Ježišu,
ty chlieb živý!
Ach, buď nám,
hriešnikom milostivý.
Nech nám cena
prevznešená
je tvojej krvi dnes
privlastnená. 

Dušiam buď
umrelých milostivá 
drahá krv Kristova,
dobrotivá.
My prosíme
vrúcne teba, zmiluj sa
a priveď nás do neba. 

Baránku, čo hriechy
sveta snímaš,
zmiluj sa nad nami
a vyslyš nás.
Odpusť zlosti,
neprávosti
a prijmi nás všetkých
do milosti. 

Pane, nie sme hodní
tej milosti,
abys' nás navštívil
v nehodnosti;
srdcia čisté daj nám,
Kriste, budeme
hodní ťa prijať iste. 