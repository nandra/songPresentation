Každý človek umrieť musí, skúsenosť nás tak učí, každý trpkú smrť okúsi, so svetlom sa rozlúči. Ó, Bože premilý, dobrý a láskavý, ach, zmiluj sa nado mnou!    
Smrť zastihne každého z nás, ale nevieš, v ktorý čas; buďme preto pripravení, žime s Bohom zmierení. Ó, Bože premilý, dobrý a láskavý, ach, zmiluj sa nado mnou! 
I tak sú už vymerané k môjmu hrobu i kroky a od Boha spočítané môjho žitia sú roky. Ó, Bože premilý, dobrý a láskavý, ach, zmiluj sa nado mnou! 
Príbytok na tomto svete trvania je krátkeho, dnes alebo zajtra zmetie do hrobu smrť každého. Ó, Bože premilý, dobrý a láskavý, ach, zmiluj sa nado mnou! 