
Pane, do chrámu tvoho, v žiali srdca bôľneho prišli sme za zosnulých prosiť,
za pominulých.

Daj verným dušiam, ó Pane, uzrieť ťa v nebies stane a nech 
v smrteľnej chvíli tvár tvoja k nim sa schýli.


Táto obeť zmierenia nech dá omilostenia dušiam tvojich veriacich a po tebe túžiacich.

Ta do raja večného, pokoja skutočného, voveď ich milostivo, žehnaj ich prívetivo!

Láskavý Pane
v nebi, zemský tvor ťa velebí, Svätý ti prespevuje, len
v tebe dôveruje.

