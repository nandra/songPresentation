
Narodil sa Kristus
v Betleme, položený v jasliach
na slame.
[:Ej, slama, slama
premilá, vzácnejšia
nikdys' nebola.:] 

Tak prorokovali
proroci, že sa nám
narodí v polnoci.
[:Ej, polnoc svatá,
premilá; svatejšia
nikdys' nebola.:] 

Na nebi sa hviezda
zjavila a nebeským 
svetlom žiarila.
[:Ej, hviezda jasná,
premilá, jasnejšia
nikdys' nebola.:] 

Pastieri hneď
zo sna povstali,
anjelský hlas
z neba počuli.
[:Ej, pieseň krásna,
premilá, krajšie
si nikdy neznela.:] 

Sláva buď vždy,
Bohu na nebi,
pokoj ľuďom
dobrým na zemi!
[:Ej, doba slávna,
premilá, slávnejšia
nikdys' nebola.:] 