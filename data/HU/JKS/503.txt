
Lásky svätej ohnisko,
Srdce Boha Kráľa,
z oltára sa našich sŕdc
vznáša k tebe chvála!
[:Božské Srdce,
buď s nami, kraľuj,
panuj nad nami,
nech sa v našej rodine
život viery rozvinie.:]

Božské Srdce, tvoji sme
v zasvätenia sľube,
zasvätení budeme
v tvojej žiť úľube. 
[:Božské Srdce,
buď s nami, kraľuj,
panuj nad nami,
nech sa v našej rodine
život viery rozvinie.:]

Z trónu tvojej dobroty
v náš dom zlietla láska,
v našom srdci vládnuť chce,
láskou milosť božská.
[:Božské Srdce,
buď s nami, kraľuj,
panuj nad nami,
nech sa v našej rodine
život viery rozvinie.:]

V pokušení ochrana,
Srdce večnej sily.
posilni nás, aby sme
v boji zvíťazili! 
[:Božské Srdce,
buď s nami, kraľuj,
panuj nad nami,
nech sa v našej rodine
život viery rozvinie.:]

Útočište hriešnikov,
Srdce zmilovania,
k tebe duša túli sa
v bôľny deň skonania.
[:Božské Srdce,
buď s nami, kraľuj,
panuj nad nami,
nech sa v našej rodine
život viery rozvinie.:]