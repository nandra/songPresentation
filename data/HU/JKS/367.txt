
Predivne spanilá, Matička premilá, Bohom si zvolená, ty Hviezda hviezd! Zídení tu v chráme ku tebe voláme: Pomôž nám, úbohým, ťažkosti niesť! 
Za to ti dáme, všetko čo máme, všetko, ach, všetko, čím len vládneme, Márii s radosťou darujeme.

Predivne si krásna, nad každý blesk jasná a nebo velebou ozdobuješ; ako si chránila, pred zlobou bránila Synáčka milého, tak nás chráň tiež. Ty hodnosťami a milosťami, Panna, si prehojne ozdobená a Bohom samým si vyvolená.

Bola si bez viny, bez hriechu poškvrny, keď si sa, Mária, narodila; božia moc ťa Matkou určila presladkou, preto ťa milosťou ozdobila; Duch Svätý teba zvolil pre seba, za svoju Nevestu
v nevinnosti, jeho si vždy bola od večnosti.
  




