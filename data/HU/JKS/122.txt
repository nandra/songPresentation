
Pán Boh, ktorý
všetko stvoril,
človekovi to hovoril:
Človeče, prach si
zo zeme! Sme len prach
a pominieme, v ten čas,
v ktorý z tejto zeme
a z časnosti odídeme. 

Či rok tento, či
o chvíľku, natiahne
smrť svoju strielku
a život náš šípom raní.
Medzi ľuďmi sveta mnoho,
kde nájdeme tvora toho,
čo pred smrťou sa ubráni? 

Ešte sila tá nežila,
čo by bola prevýšila
tú železnú smrti vládu:
ni boháč smrť neuplatí,
v prach jak žobrák
sa obráti, vždy sa blíži
k hrobu pádu. 

Ako čerstvý kvet
mladosti, tak aj márny
kvet hodnosti opŕchne
a vráti sa v prach.
K mužom vedy a povesti
dráhu si tiež smrť
prekliesni.
Každý bude
raz na márach. 

Koruny a slávne tróny
sú len prachu milióny,
hoc' sa skvejú
jak blesk v zorách,
zlato, striebro a plášť zlatý
tak ako ten v zdrap odetý,
obráti sa v hrobe na prach. 

Človeka smrť isto-iste
dostihne na každom mieste.
Ako, v púšti tak i v horách,
preto v každej okolnosti
hotový buď zložiť kosti,
pamätajúc, že si len prach! 