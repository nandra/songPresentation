
Traja králi uzreli hviezdu 
čo sa ligotala, 
príchod Krista hlásala; 
do Betlema za ňou sa 
brali, na kráľa sa pýtali, 
drahocenné dary 
mu tam dali. 

Zlato ako kráľovi, 
ktorý v srdciach vládnuť 
vždy má, myrhu na znak 
mučenia, kadidlom, 
hľa uctili jeho ako kňaza 
večného: vítali ho, 
Kráľa velebného. 

Klaňali sa pokorne 
Ježišovi zrodenému a
Synovi Božiemu: 
preto aj my uctíme si ho. 
Pána svojho mocného; 
nech nás vedie mocná ruka jeho. 