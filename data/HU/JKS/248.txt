
Ó, trojjediný Bože, 
pred tebou kľačíme 
a zbožnou modlitbou ťa,
ó Pane, prosíme,
by sme ti prinášali
Kristovu obetu,
nech veľké zásluhy jej
nás k tebe privedú. 

Na nebi oslavujú
ťa, Bože, anjeli,
čo ľuďom dobrej vôle
tvoj pokoj spievali;
my sa ti tu klaniame
a dobrorečíme,
i chválu prinášame
a vďaky úprimné. 

Ja verím v Boha Otca
i Syna Božieho,
nám z Panny zrodeného,
i Ducha Svätého;
tak v jednom večnom
Bohu
tri verím osoby,
z nich každá na spasenie
mi mocne pôsobí. 

Nuž prijmi, veľký Bože,
tú svätú obetu, 
nech ti je ďakovaním, 
za milosť presvätú;
skrz tieto dary všetkým
nám odpusť poklesky,
by sme ťa velebili,
Otče náš nebeský. 

Vždy »Svätý, svätý, svätý!«
ti vrúcne spievame,
bo takto blízko nikde
ťa v svete nemáme;
nech je vždy požehnaný
ten, ktorý vtelený
k nám prišiel v mene tvojom,
ó Bože milený! 