
[:Narodil sa Spasiteľ, Spasiteľ, v meste Betleheme.:] Mária ho zrodila, do jasličiek vložila: zblízka vôl i osol na neho dýchajú a to Dieťa maličké milo zhrievajú. 

[:Svätý Jozef tam stojí, tam stojí a pestuje Dieťa.:] Matka spieva Dieťatku pieseň krásnu, presladkú, nebeskí anjeli v povetrí lietajú, spevom Syna Božieho hlasné vítajú. 

[:Stal sa zázrak na zemi, na zemi, spojil sa Boh s telom.:] Jemu pekne spievajme, vrúcne vďaky, vzdávajme: Buď vždycky chválený a večne uctený, 6 Ježiško premilý, ku nám znížený! 

[:Prosíme ťa, Ježiško, Ježiško, vyslyš naše prosby!:] Ó, Baránok nevinný, odpusť naše nám viny, by sme sa dostali po tejto časnosti ku tebe do nebeskej, večnej radosti. 