
Ach, jak všetko
stvorenie 
s Kristom smúti
skrúšene,
keď už na kríži
skonáva, život
v mukách dokonáva. 

Smutne slnko sa stmieva, zem sa trasie, zachvieva, tuhé skaly sa pukajú, mŕtvych hroby otvárajú. 

Len sám človek zatvrdený nie je nad ním rozžialený, i keď z lásky pre spasenie znáša toľké utrpenie. 

By nás zbavil zatratenia, večného zla a trápenia, s Otcom svojím nás uzmieril, prístup k sláve nám otvoril, 

Duše, traste sa zronené, ľutuj, srdce ty kamenné; hriešnik, zalamuj rukami, tečte slzy, nad mukami. 

Tečte, slzy, dnes nad zlosťou, a nad každou neprávosťou, ktoré Krista poranili a strašne ho umučili. 