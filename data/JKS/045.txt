
Aký je to svit,
čože to má byť
v Betleme?
[:Hore sa majme,
hneď povstávajme
zo zeme!:] 

Ej, ej, pastieri,
aké to chýry,
aký hlas?
[:Či sa mi sníva,
či anjel spieva,
a zve nás?:] 

No nemeškajme
hore sa majme,
je iste
[:niečo nového,
neslýchaného
pri meste.:] 

Z neba mal stúpiť,
smrťou vykúpiť
celý svet
[:predpovedaný,
zrodený z Panny
ako kvet.:] 

To sa ten istý
z Panenky čistý
narodil
[:Boží Syn tu dnes
ako to z nebies
hlas tvrdil.:] 

Poďme hneď k nemu
k mestu Betlému,
vstávájme
[:a vrúcne jeho,
narodeného,
vítajme.:] 

Tu vytúžený,
nám narodený
v milosti,
[:daj požehnania
a zmilovania
v hojnosti.:] 

Ako ťa ctíme
a velebíme
na zemi,
[:tak nech ťa večne
ctíme srdečne
na nebi.:] 