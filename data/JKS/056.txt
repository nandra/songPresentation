
Kde si, náš Mesiáš,
kde si, náš Pán?
V betlemskom
meste ťa vyhľadávam.
V kráľovskom
dome ťa, zrodené
ty Dieťa, vyhľadávam. 

Alebo či niekde
u mešťana
zrodila Dieťatko
svätá Panna?
Ohlás sa, najmilší,
ty Kráľu najvyšší,
keď ťa hľadám. 

Nenachádzam ťa ja
nikde tuto,
ako mi nemá byť
veľmi ľúto!
No, ešte len pôjdem,
azda ťa len nájdem,
keď ťa hľadám, 

Lež našiel som Dieťa
ležať v sene,
s Máriou Matičkou
utúlené
v maštali na slame
slabo má postlané; 
pred ním kľakám. 

Keď si sa ty, Pane,
tak ponížil,
preto, že som hriešne
na svete žil:
dvoje rúk si skládám,
pred tebou tu kľakám,
teba žiadam. 