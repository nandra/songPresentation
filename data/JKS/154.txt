
Narieka žalostne Matička bolesti nad svojim Synáčkom, Kráľovná milosti.
[:Ach, pozdravujte, úprimne ľutujte Matičku Kristovu.:] 

Narieka, že Syn pnie na kríži nevinne, že vidí Synáčka v poslednej hodine. 
[:Ach, pozdravujte, úprimne ľutujte Matičku Kristovu.:]

Pre zlého hriešnika ukrutne zmučený Kristus Pán už z kríža je mŕtvy zložený. 
[:Ach, pozdravujte, úprimne ľutujte Matičku Kristovu.:]

Presvätú mŕtvolu, posiatu ranami, Matička umýva svojimi slzami. 
[:Ach, pozdravujte, úprimne ľutujte Matičku Kristovu.:]

Ó hriešny človeče, pre tvoje spasenie. Matka aj so Synom znášajú trápenie. 
[:Ach, pozdravujte, úprimne ľutujte Matičku Kristovu.:]