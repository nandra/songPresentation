
Mária, buď pochválená,
lebo ty si vyvolená,
že si Božou Rodičkou,
našou Orodovníčkou.
U Boha ráč nás zastávať
a Matičkou nám zostávať;
pros za nás, pros za nás,
Syna svojho pros za nás,
ochraňuj nás v každý čas.

Ty si Panna najčistejšia, 
preto Bohu najvzácnejšia;
ty si naša jediná,
Matka Božia premilá.
U Boha ráč nás zastávať
a Matičkou nám zostávať;
pros za nás, pros za nás,
Syna svojho pros za nás,
ochraňuj nás v každý čas.