
Ta, kde naši bratia sú, ta oko nesiahne, v súdny deň ich zhliadneme, Sudca, keď zavládne. Veľký hrozný, slávny deň zjaví skrytých v hrobe, strachom tŕpnuť bude zem v súdu veľkej dobe.

Keď aj život tu zhasne, telo v hrobe zhnije, umrie čo je dočasné, duša, tá nezhnije. Duše našich umrelých prijmi k sebe, Pane, by sa s tebou tešili raz tam v nebies stane.

V skrytom mieste, v temnosti duše strvavajú a vo svojej žalosti vrúcne k nám volajú. Uľavme im modlitbou, z múk im pomáhajme a pri omši presvätej na ne pamätajme.

Priateľ duší, Kristus Pán, hľaď na nich z výsosti, krvou svojich svätých rán mierni ich bolesti. Poteš duše úbohé, daj im večnú spásu, ukonči ich trápenie, voveď v nebies krásu!