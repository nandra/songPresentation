
Pred oltárom tu kľakáme,
všemohúci Bože náš,
k tebe zrak svoj, obraciame,
ktorý v nebi prebývaš.
Odpusť hriechy, neprávosti,
z prenesmiernej láskavosti,
[:nezavrhni, nesúď nás.:] 

Mocný Bože, chválime ťa,
bez skončenia spievame,
za pokojom tohto sveta
k tebe vrúcne vzdycháme.
Teba všemocného Boha
chváli more, zem, obloha,
[:aj my sa ti klaniame.:]

Blahonosné slovo Božie
nábožne počúvajme,
je v ňom pravda
večná, istá
v srdci ho vždy chovajme.
Slovo Krista: pravá cesta,
vedúca do nebies mesta,
[:po nej zbožne kráčajme.:]

Veríme a vyznávame
Boha Otca večného,
za pravého Boha máme
Krista, Syna milého;
jedno Božstvo vyznávame,
za milosti dar vzývame
[:Boha, Ducha Svätého.:]

Zhliadni na nás dobrotivo,
Pane Bože náš, z neba,
prijmi vďačné,
milostivo, dary vína
i chleba.
Obráť k nám tvár 
prívetivo;
tebe daná tu úctivo,
[:nech je milá obeta.:] 

Obeť túto tí dávame
na pamiatku mučenia,
požehnaj ju,
ťa žiadame, vlej do duší
skrúšenia.
Obeť milú predkladáme,
nech skrz ňu u teba máme
[:večnú milosť spasenia.:]

K anjelom sa
pripojujme plní živej
vrúcnosti, »Svätý, svätý«
prespevuime,
chváľme Boha v zbožnosti.
Nesmierna je jeho sláva,
preto nech sa mu česť
vzdáva
[:navždy až do večnosti.:] 