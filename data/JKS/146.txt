
Ku krížu svätému poď, 
kresťane, k Ježiša 
presvätej srdca rane.
Pohliadni na obeť 
smrti kríža,
na cenu predrahú:
na Ježiša! 

Na mieste trpkého
umučenia
pros, by si hodný bol
vykúpenia.
Pohliadni, Ježiš sa
nakloňuje a milosť
svätú ti prisľubuje. 

Pozri sa, jak obeť tá 
krvavá za naše 
spasenie sa nám dáva.
Umiera Kristus
pre tvoje zlosti;
pokánie čiň,
odstúp od hriešnosti! 

Od sveta márneho
Oddialený nebudeš od zlého pokúšaný.
Môžeš tu, pod týmto
svätým krížom,
oplakať hriechy
a žiť s Ježišom. 

Kto by tu od zlosti
Neodstúpil a cestu milosti nenastúpil?
Nuž, poďme, Ježiša
nasledujme,
v trápení len v neho
dôverujme. 