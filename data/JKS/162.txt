
Poďteže, hriešnici,
vy spurní vinníci,
pristúpte sem!
Jak ste ma trápili,
bolestne ranili,
ukázať chcem. 

Čože som učinil,
jak som sa previnil?
Nevinný som.
Vy ste ma mučili,
nesmierne ranili
v úmysle zlom. 

Nebeským zjavením,
vznešeným učením
slúžil som vám.
Ó, ľudské stvorenie,
prehrozné trápenie
znášal váš Pán! 

Telo mám strápené,
do kosti ranené,
mučíte ma.
Večne ma sužuje,
znova ma bičuje
ukrutnosť zlá. 

Potupných hanení,
posmechov, hrešení,
čul som už dosť.
Prečo ma sužuješ,
prečo ma križuješ?
Zanechaj zlosť! 

Už ma viac nekatuj,
ale skôr poľutuj,
pozri na kríž.
Nesužuj, nebičuj,
v srdečnej pokore
ku mne sa zblíž! 