
Narodil sa nám v Betleheme Kráľ: leží nevinné Dieťa na slame. Poďme, poďme si ho privítať, Bohu svojmu česť a chválu vzdať, lebo k nám dnes prišlo spasenie: chvíľa spásy, Boha zjavenie. Poďme, poďme si ho privítať. Bohu svojmu česť a chválu vzdať. 

Anjel boží k nám z neba zletuje, radosť pastierom hlásne zvestuje. Iďte, iďte do Betlehema, nájdete tam Vykupiteľa, ktorého nám Panna zrodila, zrodeného v jasliach vložila. Iďte, iďte a nemeškajte, zrodenému chválu vzdávajte. 

Tam ho anjelské zbory vítajú narodenému milo spievajú: Sláva, sláva Bohu na nebi, pokoj dobrým ľuďom na zemi; veď sa dnes narodil sveta Pán, v sláve veľkej prišiel na svet k nám. Spievaj a chváľ, všetko stvorenie, Boha svojho slávne zrodenie. 

Dnes na Východe hviezda vychádza, vedie troch kráľov a ich predchádza. Kde je, kde je Kráľ narodený, nám skrz hviezdu pred zvestovaný? V Jeruzaleme sa pýtajú, ľuďom, svetu ho oznamujú. Poďme, poďme, pohľadajme ho, ctime darmi Kráľa slávneho. 