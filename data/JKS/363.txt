
Panna čistá, Matka Krista, plná božej milosti, buď oslávená, Vyvolená, nádej našej radosti! Ó Mária, jak ľália, čistá, neporušená, od škodného dedičného hriechu nepoškvrnená.

Tu česť preto si dosiahla, bez hriechu by si bola, aby čistá, svätojasná Bohu slúžiť si mohla. Ty kvet rajský, čo anjelský kvitneš krásou milosti, pred úkladmi diablovými istá si 
vo svätosti.

Tys´prekrásna, Hviezda jasná, istý prístav na mori, ukazuješ cestu 
v nebo, celý svet sa ti korí. Dcéra Anny, si nad panny od Boha povýšená, od všetkého hriechu zlého, čistá, nepoškvrnená.

Boh ťa večný, nekonečný od dedičného hriechu oslobodil a vyvolil ako ľudstva potechu. Tys´ bez hriechu diabla pýchu víťazne zahanbila, nikdy jeho pekelého hnevu neokúsila.

Plná kráasy, prečistá si, Dcéra Otca večného, Matka milá, prespanilá, Krista Syna Božieho. Ducha čnostná a preskvostná Nevesta si Svätého, v tebe iba čnosť prebýva, veď si srdca čistého.

