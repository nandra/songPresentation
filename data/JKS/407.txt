
Počul som krásny hlas, Mária volá nás;
Poďte ku mne! Poďte sem pútnici, verní služobníci, Matka vás zve! Matka dobrotivá, Pana naša, oroduj vždy za nás, za svojich ctiteľov, u Ježiša.
.

Teba sme si žiadali, ó Mária, by sme ťa tu uzreli, Matka milá! Buď úctená, velebená, spevom vrúcnym oslávená! 
Ó presvätá Rodička, Ježišova Matička!

Pohliadni na nás zhora, ó Maria, vypros nám milosť Boha, Matka milá. Hľa, pred tebou sa koríme, teba 
o pomoc prosíme. 
Ó presvätá Rodička, Ježišova Matička.

V kríži, v biedach, 
v trápení, ó Mária, vlej nám do sŕdc útechy, Matka milá! Hľa, pred tebou sa koríme, teba 
o pomoc prosíme. 
Ó presvätá Rodička, Ježišova Matička!

Obráť k nám oči svoje, ó Mária, vypros milosť dar boží, Matka milá! Oroduj za nás 
u Syna, bo veľká je naša vina. 
Ó presvätá Rodička, Ježišova Matička!

