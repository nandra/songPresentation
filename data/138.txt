
Hľa, v žiali srdca hriešneho pred tebou tu kľačíme, ach, Otče, Syna Božieho dnes bolesti slávime. Skrze jeho usmrtenie daj nám všetkým spasenie. Na nás z trónu hľaď nehodných, keď smutní nad ním želieme. 

Krv tvoja drahá vyliata nám dáva večnú spásu; v nej skrytá pravda presvätá nám objavuje krásu. Zákon tvojej pravdy hlavný je nám kríž tvoj preslávny, čo chráni nás vždy od hriechu, by nemal v duši ohlasu. 

Tá obeť krvi skrz teba buď od nás oslávená, skrz dary vína a chleba, čo býva obnovená. Víno na krv a chlieb v telo na kríži čo viselo moc tvoja z neba premení len kňazským rukám zverená. 

Tam v nebi svätých duchov zbor ti »Svätý, svätý!« spieva a sveta stvoreného chór, česť, chválu v pieseň vlieva; oslavujú zvuky piesne tvoje muky bolestné. Nech milosť, rúcho svla* točné, nás, kajúcnikov, odieva! 