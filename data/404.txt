
Stotisíc ráz ťa tu pozdravujeme, nebeská Kráľovná, Patrónka zeme. Od Boha si zvolená,svätou Annou zrodená, prekrásne meno máš, Panna 
Mária! Nebeská Kráľovná, 
buď vždy pozdravená, 
pros za nás za hriešnych, 
u svojho Syna!

Nebeské zbory ťa oslavovali, keď si sa zrodila zo svätéj Anny. Vedeli to zjavenie, že nám nesieš spasenie, tak ťa za Kráľovnú zvelebovali. 
Nebeská Kráľovná, 
buď vždy pozdravená, 
pros za nás za hriešnych, 
u svojho Syna!

V chráme ty bola si v 
detinstve svojom, modlili sa s tebou pred Pánom Bohom drahí tvoji rodičia a prosili nebesia, keď 
ťa za obetu Bohu dávali. Nebeská Kráľovná, 
buď vždy pozdravená, 
pros za nás za hriešnych, 
u svojho Syna!

Teba si vyvolil Duch Svätý
z neba, by sa stal Syn Boží
človekom z teba.
Ty si to zaslúžila bohabojne
si žila, aby si sa stala
Matkou Ježiša. 
Nebeská Kráľovná,
buď vždy pozdravená,
pros za nás za hriešnych,
u svojho Syna!

Bývala si vtedy tam
v Nazarete, keď prišiel
Gabriel s posolstvom k tebe.
Pokorne ťa pozdravil
a takto ťa oslovil:
»Zdravas', buď, Mária,
milosti plná!« 
Nebeská Kráľovná,
buď vždy pozdravená,
pros za nás za hriešnych,
u svojho Syna! 

Radosťou plesala Rodička
Božia, lebo sa splnila
už Božia vôľa.
Porodila v Betleme
Pána neba i zeme.
Anjeli spievali, Boha chválili. 
Nebeská Kráľovná,
buď vždy pozdravená,
pros za nás za hriešnych,
u svojho Syna! 

I traja králi ta zďaleka prišli
a drahé dary mu
so sebou niesli.
Jemu sa tam klaňali,
dary obetovali a teba,
Matička, vrúcne uctili. 
Nebeská Kráľovná,
buď vždy pozdravená,
pros za nás za hriešnych,
u svojho Syna!

Tešila si sa aj z neho v kostole,
keď kňazom rozprával
učenie svoje.
Múdrosť Božia v ňom bola,
keď im rečnil z prestola,
ty si sa tešila zo svojho Syna. 
Nebeská Kráľovná,
buď vždy pozdravená,
pros za nás za hriešnych,
u svojho Syna!

Na svadbe kánanskej
svedkom si bola,
že Syn tvoj zázrakom
prírodu zdolá. Tebe k cti
to dokázal, keď prírody
moc zviazal.
Ty si sa tešila, že ho ľud volá. 
Nebeská Kráľovná,
buď vždy pozdravená,
pros za nás za hriešnych,
u svojho Syna!

Z mŕtvych vstal Spasiteľ,
tebe sa zjavil, zármutok
tvoj veľký v radosť obrátil.
»Aleluja!« spievali,
ľudia sa radovali,
a teba, Matička, zvelebovali. 
Nebeská Kráľovná,
buď vždy pozdravená,
pros za nás za hriešnych,
u svojho Syna!

Syn tvoj ťa nenechal
skazu vziať v hrobe,
vzal si ťa do nebies
v ľudskej podobe;
tam ťa aj korunoval,
s anjelmi oslavoval:
nebo, zem chváli ťa po večnej dobe. 
Nebeská Kráľovná,
buď vždy pozdravená,
pros za nás za hriešnych,
u svojho Syna!