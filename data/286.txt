
Z neba na zem zostupujte, vy duchovia anjelskí, všetkou úctou zvelebujte, pokrm boží, nebeský. Kristus hriešny svet vykúpil,
k nám na oltár zostúpil. Krista Boha zvelebujme, vrúcne, slávne naveky.  

Ó Baránku, Jezu Kriste, ty pre sveta hriešnosti skúsil si na kríži iste nevýslovné trpkosti zmilovať sa ráč nad nami milými ti dietkami, chráň v nás vždycky srdce čisté 
z veľkej svojej milosti.

Dietky tvoje 
v skrúšenosti tu pred tebou kľačíme, aby si nás ku Sviatosti pozval, vrúcne prosíme. Nech sme aj my anjelského chleba tvojho účastní a nech dary prenesmierne tvojho tela skúsime.

Na nás, Bože, 
z výsokosti požehnanie vylievaj a nám svoje požehnanie z nebies hojne zosielaj, by sme boli čistí, čností pokorní a nábožní, potom v nebi nám radosti bez prestania udieľaj. 


