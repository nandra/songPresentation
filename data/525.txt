
Teba, Bože, chválime, 
teba, Pane, vyznávame meno tvoje slávime, 
vrúcne vďaky ti vzdávame.
[: Teba Otca večnosti, 
zem celá vždy chváli, ctí :]

Cherubíni, anjeli bez prestania oslavujú ; Serafíni horliví Svätý stále prespevujú
[: svätý Boh na výsosti, presvätý Pán mocnosti :]

Plné sú zem, nebesá tvojej slávy, velebnosti, apoštolský zbor plesá a velebí ťa z vďačnosti
[: Proroci sa klaňajú, mučeníci česť 
vzdávajú :]

Teba Otca slávneho, Cirkev svätá zvelebuje, Syna tvojho pravého v celom svete vychvaľuje;
[: tak i Ducha Svätého, Tešiteľa verného :]

Slávy Kráľ si, Kriste náš, Otca Syna si od večnosti; večnej slávy berlu máš, stúpils' k nám na svet z výsosti;
[: skrze smrť a vzkriesenie získal si nám spasenie :]





















































































































































































































































    
Bránu pre ľud veriaci raja otvorils' večného, sedíš včuľ po pravici v sláve Otca nebeského; [: odtiaľ na svet máš stúpiť, živých, mŕtvych tu súdiť :]
Daj nám preto milosti, služobníkom tu skrúšeným a daj pomoc výsosti drahou krvou vykúpeným;
[: daj, nech sa s tvojimi radujeme svätými :]
Spasíš ľud svoj, ó, Pane, požehnaj dedičstvu svojmu, prosíme ťa láskavo, milosť hojnú, daj každému;
[: ráč veriacich spravovať, večnosťou odmeňovať :]  
Ctíme ťa po všetky dni, teba, Bože, velebíme; celý svet sa ti korí, v teba, Bože, my veríme.
[: Ráč nás času každého ochraňovať od zlého :]
Ó, zmiluj sa, žiadame, ostaň, Pane dobrý, s nami; milosť tvoja, dúfame, nech je s tvojimi dietkami
[: Ty si naša obrana, duše našej ochrana! :]
