
Sem, pastieri pospiechajte,
čujte túto zvesť:
Zjavila sa v Betleheme
hviezda všetkých hviezd:
Panna počala,
Panna nosila,
Panna krásne Nemluvniatko
na svet zrodila. 

Nikdy, také divy veľké,
nikde neboli,
nestali sa dosial ešte
v zemskom údolí.
Moc božia divná 
to učinila, by Ježiška
nám zrodila
Panna Mária. 

Pospiechajme teda k nemu,
my, pastuškovia
a zistime náležite
pravdivosť slova.
Či to Kristus Pán
z neba stúpil sám,
ktorý prísť mal podľa Písma
v tomto veku k nám. 

Tak je všetko, už vidíme:
leží na slame,
v malej biednej, chladnej stajni,
tu mu spievame. 
Poďme pred neho,
Kráľa večného
a kľaknime na kolená,
privítajme ho! 

Spievajme už s veselosťou
milí pastieri,
že sme hosťa prevzácneho
všetci videli.
Chvály si hodný Boh
trojjediný: Boh 
Otec, Syn i Duch Svätý
na veky. Amen. 