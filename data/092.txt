
Vitaj, náš Ježiško narodený v jasličkách na slame položený. [:Len teba chceme vychvaľovať a veselo ti prespevovať.:] 

Ó vitaj, padáme na kolená, vzývame veľkú moc tvojho mena. [Ježiško, premilý Ježiško, vítame teba tu s Matičkou.:]. 

Pastieri pred tebou pokľakali a tvoje Božstvo tak uctievali. [:My ti dnes radostné spievame, chválu a česť ti tu vzdávame.:] 

Prosíme teba dnes, božské Dieťa, nech nám vždy pomáha milosť svätá; [:aby sme žili vždy v zbožnosti, ráč nás viesť do večnej radosti.:]